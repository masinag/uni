### STRUTTURE DATI SPECIALI ###

# CODE CON PRIORITÀ
Una coda con priorità è una struttura dati astratta, simile a una coda in cui ogni elemento possiede
una sua "priorità"
* Min-priority queue: estrazione per valori crescenti di priorità
* Max-priority queue: estrazione per valori decrescenti di priorità

Operazioni:
- inserimento
- estrazione minimo/massimo
- aggiornamento priorità decremento/incremento

Implementazioni:
                Lista/vettore non ordinato Lista ordinata   Vettore ordinato  Albero RB   Vettore heap
min()                   O(n)                    O(1)        O(1)              O(log(n))   O(1)
deleteMin()             O(n)                    O(1)        O(1)              O(log(n))   O(log(n))
insert()                O(1)                    O(n)        O(n)              O(log(n))   O(log(n))
decrease()              O(n)                    O(n)        O(log(n))         O(log(n))   O(log(n))

Vettore heap: struttura dati speciale che associa i vantaggi di un albero (esecuzione in tempo O(log(n)))
              e di un vettore (memorizzazione efficiente)

@ ALBERO BINARIO PERFETTO
  * Tutte le foglie hanno la stessa profondità h
  * I nodi interni hanno tutti grado 2
  * Dati n nodi, l'altezza è h=⌊log(n)⌋
  * Data l'altezza h, il numero di nodi è 2^(h+1)-1

@ ALBERO BINARIO COMPLETO
  * Tutte le foglie hanno profondità h o h-1
  * Tutti i nodi a livello h sono "accatastati" a sinistra
  * Tutti i nodi interni hanno grado 2, eccetto al più uno
  * Dato il numero di nodi n, ha altezza h=⌊log(n)⌋

@ ALBERO BINARIO MAX-HEAP
  Un albero binario completo è un albero max-heap sse il valore memorizzato in un nodo è maggiore dei
  valori memorizzati nei suoi figli.

  Un albero heap non impone una relazione di ordinamento totale fra i figli di un nodo ma solo un
  ordinamento parziale:
  * riflessivo: n <= n
  * antisimmetrico: se n<=m e m<=n => n=m
  * transitivo: n<=m, m<=k => n <=k
  Nozione più debole di un ordinamento totale ma più semplice da costruire

  Un albero completo può essere memorizzato con un vettore:
  root: 1, p(i) = ⌊i/2⌋, l(i) = 2*i, r(i) = 2*i +1
  => proprietà max-heap su vettore: A[i] <= A[l(i)],A[r(i)]

@ HEAPSORT: Composto da tre funzioni:
  - maxHeapRestore(): ripristina la proprietà max-heap
  - heapBuild(): costruisce un max-heap a partire da un vettore non ordinato
  - heapsort(): ordina un max-heap in place

  maxHeapRestore: dati un vettore A e un indice i, tale che gli alberi con radici l(i) e r(i) sono max-heap
                  È possibile che A[i] sia minore di l(i) o r(i), va sistemato:
                    Se è così scambio A[i] con il maggiore tra A[r[i]] e A[l[i]], quindi riduco al problema
                    all'albero radicato nel nuovo nodo che ho spostato
                  Complessità O(log(n)) perché tutte le operazioni si svolgono lungo un percorso radice-foglia
                  Dimostrazione correttezza per induzione sull'altezza:
                  h=0)      1 solo nodo rispetta la proprietà max-heap
                  k<h => h) 1.A[i] >= A[l[i]], A[i] >= A[r[i]] è già un max_heap
                            2.A[i] < A[l(i)], A[l(i)] >= A[r(i)]
                              Scambio A[i], A[l(i)]. Il sottoalbero destro rimane inalterato.
                              Applica max_heap_restore sul sottoalbero destro, correttamente per ipotesi in
                              quanto di altezza minore di h. Poichè la proprietà vale anche per la radice,
                              l'algoritmo è corretto.
  heapBuild: dato un vettore A[1..n]. Tutti i nodi A[⌊n/2⌋+1...n] sono foglie dell'albero, quindi heap di
              un elemento. Attraverso i restanti nodi da ⌊n/2⌋ a 1 applicando maxHeapRestore su ognuno
              Correttezza: Invariante di ciclo:
              All'inizio dell'i-esima iterazione, i nodi [i+1...n] sono radici di un maxHeap
              *INIZIALIZZAZIONE All'inizio i=⌊n/2⌋, vero, infatti se ⌊n/2⌋+1 non fosse una foglia, avrebbe
                almeno un figlio sinistro 2⌊n/2⌋+2 >= n+1, assurdo. Analogamente per tutti gli indici
                successivi...
              * CONSERVAZIONE Supponiamo vera la condizione prima dell'i-esimo ciclo.
                È possibile applicare maxHeapRestore ad i perchè 2i < 2i+1 < n sono entrambi radici di uno
                heap => al termine dell'iterazione [i...n] sono radici di uno heap
              * CONCLUSIONE: i=0 => 1 è radice di uno heap

              Complessità: O(n*log(n)), ma in realtà lo eseguo un numero decrescente di volte su heap di
              dimensione crescente...
                      ⌊n⌋   nr.volte * altezza
              T(n) =   Σ    n/2^(h+1)* h <= n = O(n)
                      h=1
heapsort: Dopo che ho creato l'heap il massimo si trova in cima. Lo scambio con l'ultimo. Quindi chiamo
          la maxHeapRestore passando come dimensione i-1 [itero per i da n a 2]
                        n
          Complessità:  Σ log(i) + ϴ(n) = ϴ(n*log(n))
                       i=2

@ VETTORI MIN-HEAP
  Ogni elemento ha una priorità, un valore e una posizione
  * insert: metto l'elemento in fondo e risalgo facendo scambi finché ha una priorità minore di quella
            del padre. O(log(n))
  * min: leggo A[1] O(1)
  * deleteMin: Scambio A[1] con A[dim], quindi applico minHeapRestore sulla radice 1 con dimensione n-1
                O(log(n))
  * decrease: risalgo facendo scambi finché ha una priorità minore di quella del padre. Devo sapere la
              posizione dell'elemento. o(log(n))
  Poichè tutte le operazioni che modificano lo heap sistemano la proprietà heap lungo un cammino
  radice-foglia, oppure nodo-radice e l'altezza è ⌊log(n)⌋, il costo di tali operazioni è O(log(n))

# INSIEMI DISGIUNTI Merge-Find Set
  In alcune applicazioni è necessario gestire una collezione di insiemi disgiunti S={S1,...,Sn}:
  * ∀ i,j  i≠j => Si ∩ Sj = ∅
  * ∪ Si = S
  Es. componenti connesse di un grafo
  Operazioni consentite:
    * Creare n insiemi disgiunti, ognuno composto da un solo elemento
    * Unire due insiemi
    * Identificare l'insieme a cui appartiene un elemento

  § Rappresentate: ogni insieme è identificato da un rappresentante univoco
                   Il rappresentante di Si è un membro qualunque di Si
                   Le operazioni di ricerca del rappresentante su uno stesso insieme devono restituire
                   sempre lo stesso oggetto
                   Solo in caso di unione con un altro insieme il rappresentante può cambiare.

                   Due elementi appartengono allo stesso insieme sse hanno lo stesso rappresentante
  Memorizziamo gli interi 1..n e assumiamo che l'associazione numero-oggetto sia memorizzata da qualche
  parte
  find(x) trova il rappresentante di x
  merge(x,y) unisce gli insiemi che contengono x e y
  Applicazioni: Determinare le componenti connesse di un grafo non orientato dinamico
              [per ogni nodo aggiungo gli adiacenti alla sua cc] -> se vengono aggiunti archi posso gestire
              le cc facilmente O(n+m) se la merge costa O(1)


  Implementazione:
  @ basata su insiemi di liste: ogni elemento ha un puntatore al successivo e al rappresentante.
    Nella merge si uniscono le due liste modificando i puntatori al rappresentate della lista "appesa"
    Nel caso pessimo per n operazioni [aggiungo la lista lunga a quella corta ] O(n^2)
    => costo ammortizzato O(n)
    Find O(1)
  @ basata su insiemi di alberi: ogni nodo contiene un puntatore al padre.
    La radice è il rappresentante dell'insieme e ha un puntatore a sé stessa
    Nella merge "aggancio" la radice di y a x costo O(1)
    Find risale la lista dei padri fino alla radice, che è il rappresentante. Nel caso pessimo
    O(n) [quando l'albero degenera in una lista]

  § Esistono tecniche euristiche, ossia che risolvono il problema più velocemente senza cambiare le
    caratteristiche dell'algoritmo
  @ Euristica sul peso per le liste: agganciare la lista più corta a quella più lunga, lunghezza
    memorizzata da qualche parte. Tramite analisi ammortizzata si vede che n-1 operazioni merge hanno
    costo O(nlog(n)) => costo ammortizzato O(log(n))
  @ Compressione dei cammini, euristica sul rango per alberi
    * Euristica sul rango: @ rango = altezza del sottoalbero associato al nodo = numero di archi del
      cammino più lungo fra x e una foglia sua discendente.
      Ogni nodo mantiene informazioni sul proprio rango.
      Si aggancia l'albero con rango minore a quello con rango maggiore, mantenendo il rango inalterato.
      Se hanno rango uguale è indifferente, il rango aumenta di 1.
      Complessità:
      # Teorema: Un albero MFset con radice r ottenuto tramite euristica sul rango, ha almeno
                 2^rank(r) nodi
      # Corollaro: Un albero MFSET con radice r e n nodi ha altezza inferiore a log(n)
                  n >= 2^rank(r) ⟺ log(n) >= rank(r)
      => find(x) ha costo O(log(n))
    * Euristica di compressione dei cammini
      L'albero viene appiattito in modo che ricerche successive di x possano essere svolte in
      O(1)

    # Quando si utilizzano entrambe le euristiche:
      * Il rango non è l'altezza del nodo ma il limite superiore all'altezza del nodo
        Infatti le operazioni di compressione non ricalcolano il rango in quanto troppo difficile e
        in ogni caso non necessario.
      * Complessità: Costo ammortizzato di m operazioni di merge-find in un insieme di n elementi è
        O(m*α(n)) dove α è la funzione inversa di Ackermann che cresce molto lentamente, <=5 per
        valori n<=2^2^16
        => costo ammortizzato O(1) anche per la find
